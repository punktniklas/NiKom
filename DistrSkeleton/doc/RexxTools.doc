I katalogen RexxTools ligger ett antal ARexx-program. Dessa är ingen direkt
del av NiKom och krävs inte för dess fungerande. De kan dock vara trevliga
att använda ibland. Alla programmen körs igång från en Shell. Tex

 1> rx sta sysop

De programmen som finns är:

countusers.rexx
---------------
Räknar helt enkelt igenom hur många användare det finns i basen.


fil.rexx
--------
Syntax: fil <filnamn>

Är praktiskt att använda tillsammans med exempelvis Snap. Man kanske vet en
fil som ligger i filarean och som man skulle vilja titta närmare på. Men
arean den ligger i har flera kataloger kopplade till sig och det står ju
inget i fillistan om vilken katalog en fil ligger i.
Det här programmet skriver ut filnamnet, beskrivningen och den fullständiga
sökvägen (färdig att snappas).

OBS! Detta program hittar endast filer i area nummer 0, vilket förvisso är
lätt att ändra.


filer.rexx
----------
Syntax: filer <area>

Ger helt enkelt en vanlig fillista över den angivna arean.


FindMissMan.rexx
----------------
Syntax: FindMissMan

Ett praktiskt program om man har gjort en massa egna kommandon till basen
men inte riktigt har kolla på vilka man har skrivit en manual-fil. Detta
program går igenom Kommandon.cfg och skriver ut de kommandon som finns där
men saknar manualfil.


InstallExtKom.rexx
------------------
Syntax: InstallExtKom.rexx <filnamn>

Ett program som gör att man enkelt kan installera ett ARexx-program som
någon annan har gjort i Kommandon.cfg. Argumentet är den fil som är själva
ARexx-programmet, denna fil ska helst inte redan ligga i NiKom:Rexx. Detta
program kollar upp namn, nummer och antal ord från headern i filen och
frågar sedan om sådana saker som status, antal dagar osv.
När detta är gjort kopieras filen till NiKom:Rexx och får rätt namn (filen
behöver alltså inte heta ExtKomxxxx.nik från början). Om det finns en
manualfil i den katalog man befinner sig så kopieras den till
NiKom:Manualer.
Det nya kommandot skrivs in sist i Kommandon.cfg och till sist kan man låta
NiKServer läsa in konfigurationsfilerna om man vill.


lise.rexx
---------
Syntax: lise [<antal>]

Listar de <antal> senaste inloggningarna, vem som var inloggad, hur många
texter som skrevs och hur många filer som laddades upp. Om man inte anger
något antal så används 10.


nfil.rexx
---------
Syntax: nfil <filnamn>

Ett program som enbart är tänkt att användas med backticks (som bara finns
under AmigaOS 2.0, se Using the System Software för mer information).
Programmet skriver bara ut den fullständiga pathen till filen. Ett exempel:

 1> lha x `rx nfil bootx`

Detta skulle packa upp filen som passar in på 'bootx' och ligger i area
nummer 0.

OBS! Detta program hittar bara filer som ligger i area 0, något som
förvisso är lätt att ändra.


sta.rexx
--------
Syntax: sta <användare>

Ger helt enkelt statusen på den angivna användaren.
